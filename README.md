<div><h1>Przewodnik po stylach</h1>
<div class="social-link-out">
  <a href="https://www.facebook.com/lepszyweb" target="_blank" class="social-link-facebook"><span class="visuallyhidden">LepszyWeb na Facebooku</span></a>
  <a href="https://github.com/lepszyweb" target="_blank" class="social-link-github"><span class="visuallyhidden">LepszyWeb na GitHub</span></a>
</div>
<p><strong>Przewodnik po stylach</strong> jest biblioteką wzorców projektowych wygenerowaną za pomocą metodologii <abbr lang="en" title="Knyle Style Sheets">KSS</abbr>. KSS to - najkrócej mówiąc - specyfikacja dokumentacji i format przewodnika stylów, które są ze sobą nierozerwalnie powiązane. Z <a href="https://github.com/kneath/kss">KSS</a> możesz budować swoje przewodniki stylów do swoich projektów i swoje biblioteki stylów, które mogą być fundamentem przyszłych projektów.</p>
<div class="break"></div>
<h2>Po co jest to narzędzie?</h2>
<p>Gdy kilka pierwszych razy zetknąłem się z KSS, czułem, że to jest to, co może być bardzo dobrym narzędziem promowania rozwiązań projektowych tworzonych od podstaw z myślą o dostępności.  Odpowiedzi na pytanie, jak to zrobić, dostarczyła mi <a href="https://twitter.com/cariefisher">Carie Fisher</a> - <span lang="en">Senior Accessibility Consultant</span> w Deque, twórczyni <a href="https://a11y-style-guide.com/style-guide/">A11y Styleguide</a>, który dał podwaliny pod ten przewodnik stylu.</p>
<p><strong>Carie Fisher</strong> napisała we wstępie do swojego projektu:</p>   
<div>
<h2>Jak używać tego narzędzia?</h2>
<ul>
<li>jako odniesienie,</li>
<li>jako podstawa do własnego przewodnika stylu,</li>
<li>jako podstawa do tworzenia własnych dostępnych komponentów,</li>
<li>jako podstawę dla nowego dostępnego motywu.</li>
</ul>
<p>A że oryginał jest w języku angielskim i nie został skonfigurowany do obsługi wielojęzyczności, przetłumaczyliśmy go na język polski, uzupełniając odniesienia do WCAG o&nbsp;odniesienia do nowych kryteriów sukcesu zdefiniowanych w WCAG 2.1, zastępując - gdzie to możliwe - łącza do zasobów anglojęzycznych łączami do zasobów polskich i&nbsp;dostosowując co nieco projekt do stylistyki stosowanej w&nbsp;serwisach Pracowni Dostępności Cyfrowej LepszyWeb.pl </p>
<p>Myślimy sobie, że z czasem przewodnik będzie autentyczną dokumentacją rozwiązań stosowanych na naszych witrynach.</p>
<p>Ale naszym głównym celem jest zaprezentowanie zestawu dostępnych komponentów stron i&nbsp;powiązanych z nimi wskazówek z&nbsp;zakresu dostępności polskiemu poszukiwaczowi wzorów dostępnego projektowania, czyli Tobie - kimkolwiek jesteś, programistą, projektantem, webmasterem, testerem, administratorem, początkującym czy doświadczonym specjalistą dostępności.</p>
<p>Możesz czerpać z tego, jak zechcesz: podglądać, jak to działa i jak jest zrobione, kopiować kod i wykorzystywać go w swoich projektach, tworzyć na tej podstawie własne rozwiązania, czy prezentować przedstawione tu wzory podczas szkoleń, warsztatów. Cokolwiek z tym zrobisz, dobrze zrobisz, a jeśli posłuży to sprawie dostępności cyfrowej, zrobisz   
bardzo dobrze.</p>
</div>

<div class="break"></div>
<div><h2>Podziękowania!</h2>
<p>Przede wszystkim dla <a href="https://twitter.com/cariefisher">Carie Fisher</a>, a&nbsp;równocześnie dla wszystkich, którzy swoją myślą, mową i uczynkiem wnieśli jakikolwiek wkład w opracowanie tych wzorców, przede wszystkim dla <strong>współtwórcy</strong> i <strong>współopiekuna</strong> oryginalnego projektu, którym jest znamienity <a href ="https://github.com/scottaohara/" target="_blank">Scott O'Hara</a>. Im głównie zawdzięczamy ten zasób.</p>
</div>  
